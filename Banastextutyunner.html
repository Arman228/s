<!DOCTYPE html>

<html>
    

    <style> h1 { text-align: center}
    
    </style>

<title> Բանաստեղծություններ </title>
    
<p> <a href="Tumanyani%20masin.html"> Թումանյանի մասին </a></p>        <p> <a href="Banastextutyunner.html"> Բանաստեղծություններ </a></p>          
 <body background="Գիրք 2.png"></body>
   
<body>
    
<h1> Հովհաննես Թումանյան</h1>
    
<p style="font-size:150%"> ՄԵՐ ՈՒԽՏԸ </p>
    <p> Մենք ուխտ ունենք՝ միշտ դեպի լույս,</p>
    <p>Ու գընում ենք մեր ճամփով,</p>
    <p> Մըրրիկներով պատած անհույս,</p>
    <p> Սև խավարով, մութ ամպով։ </p>
<br>

    <p>Մենք անցել ենք արյան ծովեր, </p>
    <p>Սուր ենք տեսել ու կըրակ, </p>
    <p>Մեր ճակատը դեմ ենք արել </p>
    <p>Մըրրիկներին հակառակ։ </p>
<br>

    <p>Ու թեպետև պատառ-պատառ </p>
    <p>Մեր դըրոշը սըրբազան, </p>
    <p>Ու մենք չունենք տեղ ու դադար՝ </p>
    <p>Երկրից երկիր ցիրուցան։ </p>
<br>

    <p>Բայց գընում ենք մենք անվեհեր </p>
    <p>Զարկերի տակ չար բախտի, </p>
    <p>Մեր աչքերը միշտ դեպի վեր՝ </p>
    <p>Դեպի լույսը մեր ուխտի։ </p>
<br>

<p style="font-size:150%"> ՀՐԱԺԵՇՏ </p>

<p>Այստեղ ահա կըբաժանվենք.</p>
<p>Մնաս բարյավ, սիրելի.</p>
<p>Այսպես ես չեմ ցավել երբեք</p>
<p>Դառնությունով սիրտս լի։</p>
<br>

<p>Այստեղ ահա քեզ թողնում եմ</p>
<p>Եվ չգիտեմ, ուր կերթաս.</p>
<p>Կասկածներից ես դողում եմ...</p>
<p>Թող պահպանե քեզ աստված։</p>
<br>
    
<p>Ա՛խ, առանց քեզ տխուր կյանքիս,</p>
<p>Օրը տարի կդառնա,</p>  
<p>Բայց ուր լինիս, դարձյալ հոգիս</p>
<p>Շուրջդ պիտի թրթռա։</p>
<br>

<p>Մնաս բարյավ, բայց միշտ հիշիր,</p>
<p>Որ քեզ շատ եմ կարոտել.</p>
<p>Եվ տեսության ժամի համար</p>
<p>Չըմոռանաս աղոթել։</p>
    
</body>
    
</html>